Με την κυκλοφορία της έκδοσης \verb|0.3.0|, έγινε δημιουργία μιας συνοδευτικής εφαρμογής για χρήση με Android Wear Smartwatches. Εφόσον ο χρήστης συγχρονίσει την εφαρμογή πελάτη με την εφαρμογή Android Wear, μπορεί να εκτελέσει ξεκλειδώματα μέσω αυτής, χωρίς να χρειαστεί να εισάγει το PIN του. 

Προκειμένου να γίνει η μεταφορά του Wear Token (βλ. \fullref{subsec:wear_unlock}), γίνεται χρήση του MessageClient API του Android Wear\sucite{android_wear_messageclientapi}. Αρχικά, με την εκκίνηση της εφαρμογής, γίνεται εντοπισμός συνδεδεμένης με το Smartphone συσκευής Android Wear. Μόλις γίνει σύνδεση, μπορεί να γίνει συγχρονισμός μέσω του MessageClient API και του Server. Αφότου γίνει η αυθεντικοποίηση και η ανάκτηση του Wear Token από τον Server, γίνεται αποστολή του Wear Token που έχει ληφθεί από τον Server, στην συσκευή Android Wear, όπου και γίνεται αποθήκευσή του.

Αντίστοιχα, μόλις ο χρήστης θελήσει να πραγματοποιήσει ξεκλείδωμα μέσω του Smartwatch του, το μόνο που οφείλει να κάνει είναι να εκκινήσει την εφαρμογή από το Smartwatch και να αγγίξει το πλήκτρο ξεκλειδώματος, αναπαριστόμενο από το ξεκλείδωτο λουκέτο. Με το άγγιγμα στο πλήκτρο ξεκλειδώματος γίνεται αποστολή του Wear Token μέσω του MessageClient API στην συσκευή Android με την οποία είναι συνδεδεμένο το Smartwatch. Μόλις ληφθεί από την εφαρμογή πελάτη, γίνεται εκκίνηση του \verb|PINEntryActivity| και στέλνεται το Wear Token μαζί με το Auth Token και το Device Profile ID στον Server. Εφόσον η επαλήθευση είναι επιτυχής, γίνεται ξεκλείδωμα.